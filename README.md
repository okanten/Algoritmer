~~~Algoritmer og datastrukturer~~~

~~Anbefalte forkunnskaper~~
Programmeringskunnskaper tilsvarende emnet Progammering 2.

Matematikk-kunnskaper med vekt på grunnleggende reell analyse, spesielt funksjonslære

~~Studentens læringsutbytte etter bestått emne~~
~Kunnskap~
Studenten kan:
	* Forklare oppbyggingen og hensikten med lineære datastrukturer (lister, køer, stack), trestrukturer (binærtrær, søketrær, balanserte trær, binærheaper, B-trær), hashtabeller og nettverkstrukturer/grafer
	* Forstå og forklare effektivitet av algoritmer, med spesiell vekt på asymptotisk analyse
	* Gjøre rede for virkemåten og effektiviteten til standard algoritmer for lagring, innsetting, søking, sletting, sortering, traversering og backtracking, både som iterative og rekursive varianter

~Ferdigheter~
Studenten kan:
	* Designe, implementere og anvende datastrukturer for ulike behov
	* Analysere, designe, implementere og anvende fundamentale og klassiske algoritmer
	* Bruke både egenutviklede og ferdig tilgjengelige algoritmer og datastrukturer til å løse sammensatte og kompliserte problemer

~Generell kompetanse~
Studenten:
	* Har innsikt i fundamentale og varige prinsipper innen klassisk informatikk, som vil bestå uavhengig av maskinplattformer og programmeringsspråk
	* Behersker begreper og terminologi som brukes i vide kretser i informatikken verden over
	* Kan diskutere i faglige fora og gi råd om bruk av datastrukturer og algoritmer i ulike situasjoner
	* Kan formidle viktigheten og nødvendigheten av å bruke hensiktsmessige strukturer og effektive algoritmer

~~Innhold~~
	* Algoritmeanalyse
	* Rekursiv programmering
	* Sentrale datastrukturer som tabeller, lister, køer, stacks, hashtabeller, søketrær, heap, B-trær og grafer
	* Algoritmer for sortering, søking, lagring og rekursjon.

~~Undervisnings- og læringsformer~~
Forelesninger og øvingstimer


~~Arbeidsomfang~~
Ca 250 timer.

4 timer forelesning + øving per uke.

~~Arbeidskrav - vilkår for å avlegge eksamen~~
Inntil fem oppgaver må gjennomføres og godkjennes.

Arbeidskrav må være godkjent før studenten kan fremstille seg til eksamen.

~~Eksamen~~
Skriftlig eksamen

4 timers skriftlig eksamen.

Hjelpemiddel: Alle trykte og skrevne hjelpemidler er tillatt.


~~Litteratur~~
Lewis, John; Chase, Joseph: "Java Software Structures - Designing and Using Data Structures (Fourth Edition)", ISBN-13: 978-0-273-79332-8, ISBN-10: 0-273-79332-2

~~~~~~

Skrevet av: 03.01.20
Arkiv: https://archive.is/BkT6x
